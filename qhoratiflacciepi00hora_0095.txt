11. 199] LIBER Π. 59

nunc prece, nunc pretio, nune vi, nunc morte
suprema

permutet dominos et cedat in altera iura.

Sic quia perpetuus nulli datur usus et heres 175

heredem alterius velut unda supervenit undam,

quid vici prosunt aut horrea, quidve Calabris

saltibus adiecti Lucani, si metit Orcus

grandia cum parvis, non exorabilis auro?

Gemmas, marmor, ebur, Tyrrhena sigilla, tabellas, 180

’ argentum, vestis Gaetulo murice tinctas,

sunt qui non habeant, est qui non curat habere.

Cur alter fratrum cessare et ludere et ungui

praeferat Herodis palmetis pinguibus, alter

dives et importunus ad umbram lucis ab ortu 185

silvestrem flammis et ferro mitiget agrum,

scit Genius, natale comes qui temperat astrum, ν

naturae deus humanae, mortalis in unum

quodque eaput, voltu mutabilis, albus et ater.

Utar et ex modico quantum res poscet acervo 190

tollam, nec metuam quid de me iudicet heres,

quod non plura datis invenerit: et tamen idem

scire volam, quantum simplex hilarisque nepoti

discrepet et quantum discordet parcus avaro.

Distat enirn, spargas tua prodigus an neque
sumptum 195

invitus facias neque plura parare labores,

ac potius, puer ut festis quinquatribus olim,

exiguo gratoque fruaris tempore raptim.

Pauperies immunda domus procul absit: ego utrum

17 5. sic quia S‘BOMK t si quia ω’. 176. alterius
w'OMK ε alternis B. 199. domus procul absit ωΌΜΚ ;
procul procul absit B.

