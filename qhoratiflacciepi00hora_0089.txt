11. 25] LIBER Π. 5 3

II.

Flore, bono claroque fidelis amice Neroni,

siquis forte velit puerum tibi vendere natum
Tibure vel Gabiis et tecum sic agat, ‘hic et
candidus et talos a vertice pulcher ad imos

fiet eritque tuus nummorum milibus octo, 5
verna ministeriis ad nutus aptus erilis,

litterulis Graecis imbutus, idoneus arti

cuilibet, argilla quidvis imitaberis uda3

quin etiam canet indoctum sed dulce bibenti.
Multa fidem promissa levant ubi plenius aequo 10
laudat venalis q-ui volt extrudere merces.

Res urguet me nulla; meo sum pauper in aere.
Nemo hoc mangonum faceret tibi: non temere a me
quivis ferret idem. Semel hic cessavit et, ut fit,
in scalis latuit metuens pendentis habenae: 15
des nummos, excepta nihil te si fuga laedit ι’

ille ferat pretium poenae securus, opinor.

Prudens emisti vitiosum3 dicta tibi est lex:
insequeris tamen hunc et lite moraris iniqua.

Dixi me pigrum proficiscenti tibi, dixi 20
talibus officiis prope mancum, ne mea saevus
iurgares ad te quod epistula nulla rediret.

Quid tum profeci, mecum facientia iura

si tamen attemptas? Quereris super hoc etiam, quod
exspectata tibi non mittam carmina mendax. 25

8. imitaberis assBOMK τ imitabitur ’γ’ : imitabimur 7⁰.
16. laedit vBM : laedat ωΌΚ. 22. rediret w'OMK :
veniret B.

