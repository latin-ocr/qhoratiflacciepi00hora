64 Q. HORA Τ] FLA ces [77-

quis tamen exiguos elegos emiserit auctor,
grammatici certant et adhue sub iudice lis est.
Archilochum proprio rabies armavit iambo3

hunc socci cepere pedem grandesque cothurni, 80' ’

alternis aptum sermonibus et popularis

vincentem strepitus et natum rebus agendis.

Musa dedit fidibus divos puerosque deorum

et pugilem victorem et equum certamine primurn
et iuvenum curas et libera vina referre. 85
Descriptas servare vices operumque colores

cur ego si nequeo ignoroque, poeta salutor?

Cur nescire pudens prave quam discere malo Ρ]
Versibus exponi tragicis res comica non vult3
indignatur item privatis ac prope socco 90
dignis carminibus narrari cena Thyestae.

Singula quaeque locum teneant sortita decentem.
Interdum tamen et vocem comoedia tollit,
iratusque Chremes tumido delitigat ore3

et tragicus plerumque dolet sermone pedestri 95

,ψ Telephus et Peleus, cum pauper et exsul uterque

proicit ampullas et sesquipedalia verba,

si curat cor spectantis tetigisse querella.

Non satis est pulchra esse poemata3 dulcia sunto
et quocunque volent animum auditoris agunto. 100
Ut ridentibus arrident, ita flentibus adsunt

humani vultus: si vis me flere dolendum est
primum ipsi tibi: tum tua me infortunia laedent,
Telephe vel Peleu 3 male si mandata loqueris

aut dormitabo aut ridebo. Tristia maestum 105
vultum verba decent, iratum plena minarum,

9²· decentem ς’ (cum 131. vet. Bern.) BM: decenter s‘OK.
101. adsunt w'OKM: adstent B.

