36 HORATI EPISTULARUM [XVIII. 20—

Brundisium Minuci melius via ducat an Appi. 20
Quem damnosa Venus, quem praeceps alea nudat,
gloria quem supra vires et vestit et unguit,

quem tenet argenti sitis importuna famesque,

quem paupertatis pudor et fuga, dives amicus,
saepe decem vitiis instructior, odit et horret, 25
aut, si non odit, regit ac veluti pia mater

plus quam se sapere et virtutibus esse priorem
volt et ait prope vera: ‘meae (contendere noli)
stultitiam patiuntur opes: tibi parvola res est.

Arta decet-sanum comitem toga: desine mecum 30
certare.' Eutrapelus cuicumque nocere volebat,
vestimenta dabat pretiosa: ‘beatus enim iam

cum pulchris tunicis sumet nova consilia et spes,
dormiet in lucem, scorto postponet honestum
officium, nummos alienos pascet, ad imum 35
Thraex erit aut holitoris aget mercede caballum.'
Arcanum neque tu scrutaberis illius umquam,
commissumque teges et vino tortus et ira.

Nec tua laudabis studia aut aliena reprendes,

nee, cum venari volet ille, poemata panges. 40
Gratia sic fratrum geminorum Amphionis atque
Zethi dissiluit, donec suspecta severo

conticuit lyra. Fraternis cessisse putatur

moribus Amphion: tu cede potentis amici

lenibus imperiis, quotiensque educet in agros 45
Aetolis onerata plagis iumenta canesque,

surge et inhumanae senium depone Camenae,

36. Thraex ς’ KM: Thrax ω’ O: lerex B. 37. illius
’γ’ BOKM: ullius αβγ”. 46. Aetolis ω’ ΒΟΚΜ; Acolz'z's
Mein.

