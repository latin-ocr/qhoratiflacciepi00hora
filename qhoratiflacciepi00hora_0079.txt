Q. HORATI FLAccr
EPISTULARUM

LIBER SECUNDUS.

Ι.

Cum tot sustineas et tanta negotia solus,

res Italas armis tuteris, moribus ornes,

legibus emendes, in publica commoda peccem, ⁷
si longo sermone morer tua tempora, Caesar.
Romulus et Liber pater et cum Castore Pollux, 5
post ingentia facta deorum in templa recepti,

dum terras hominumque colunt genus, aspera bella
componunt, agros adsignant, oppida condunt,
ploravere suis non respondere favorem

speratum meritis. Diram qui contudit hydram 10
notaque fatali portenta labore subegit,

comperit invidiam supremo fine domari.

Urit enim fulgore suo qui praegravat artis

infra se positas: extinctus amabitur idem.

Praesenti tibi maturos largimur honores 15
iurandasque tuum per numen ponimus aras,

nil oriturum alias, nil ortum tale fatentes.

1.—6. sacta wOMK :sala B. 16. numen ς’ ΒΜΚ :
nomen s-O.

